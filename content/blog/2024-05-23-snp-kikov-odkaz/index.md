---
title: Odkaz od Kika
series:
  - snp
date: 2024-05-23
showAuthor: false
authors:
  - kiko-kosa
summary: Moje meno je Kristián a mal som tú česť, byť súčasťou tohto tímu. Nachádzame sa na bratislavskej Kolibe. Kde sme sa, podla plánu, rozhodli stráviť poslednú noc.

---
Ahojte,

Moje meno je Kristián a mal som tú česť, byť súčasťou tohto tímu. Nachádzame sa na bratislavskej Kolibe. Kde sme sa, podla plánu, rozhodli stráviť poslednú noc.

Dovolím si povedat, že “už sme doma”, v našom chotári. Zajtra nás čaká, už iba “propagačná” etapa, cez mesto, s cielovým finišom na Devíne (20km). Takto predvečer, záveru našej cesty, sme sa stretli s našimi kamošmi, pri provizórnej opekačke, na spomínanej Kolibe.

Rád by som, touto cestou, chcel poďakovať Matúšovi (hlavnému autorovi tohto dobrodružného cestopisu) za prípravu a naplánovanie trasy.

Rád by som ďalej, pozdravil všetkých SNPečkárov, ktorých sme mali možnosť stretnúť a zdieľať časť cesty spoločne. Fantastickí ľudia!

Pozdraviť, by som chcel všetkých ľudí, u ktorých sme mali možnosť prenocovať. Všetkých okoloidúcich turistov, výletníkov, pocestných, ktorí nás pravidelne zastavovali s otázkou “odkiaľ ideme?”

Pozdraviť, by som chcel aj všetkých miestnych obyvateľov, ktorým značka, vedie popred záhradky a popod okná. Ktorí museli stretnúť, už obrovské množstvo cestovateľov, a aj napriek tomu, neustále obrovská väčšina z nich, srdečne zdraví a praje šťastnú cestu. Obrovská dávka psychických síl.

Samozrejme, chcem pozdraviť, aj našich dočasných členov. Ktorí nabrali odvahu a prišli pričuchnúť (aj doslova), k našemu dobrodružstvu. Strávili s nami, zopár dní a kilometrov. Veľká vďaka!

Rád by som pozdravil aj Vás, všetkých čitateľov, ktorí netrpezlivo očakávali, pravidelný večerný report. Bolo úžasné, akú odozvu, tento denník mal.

Môj prvotný cieľ, bol vidieť prírodu, Slovensko. Čo považujem, za splnené. Možno si aj niečo dokázať. Všetky zážitky, sú čerstvé a myšlienky sa utriedia odstupom času. Ale ak, by som mal dodať jedno, aj niekto uvažuje, nad Cestou hrdinov SNP. Nie vo všetkom, treba hľadať zmysel či dôvod. Stačí iba zabaliť batoh, obuť topánky a vyraziť. Všetko je to v hlave.

Ps. paličky a konzervy sú základ úspechu!

S pozdravom
Kristián
