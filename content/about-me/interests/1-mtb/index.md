---
title: Horská cyklistika
# featureimage: /img/mtb.jpg
description: No akože pár razy som sa bol bicyklovať v Malých Karpatoch, raz aj Malej Fatre a raz aj v Nízkych Tatrách, je tam toho...
---
Tak veru. Chodievam sa bicyklovať po lese na svojom Giant Trance celoodpruženom bicykli. Moje domovské cestičky sú v Malých Karpatoch, Biely Kríž a okolie. Pravidelne sa zúčastňujem aj cyklistických podujatí ako je [Stupavský MTB Maratón](http://www.stupavskymaraton.sk) či [MaKaDo](http://makado.vba.sk). V roku 2017 štartovalo na Stupavskom maratóne približne 1000 cyklistov, ja som sa umiestnil na 55. mieste, o rok neskôr počet účastníkov klesol na približne 900, umiestnil som sa na 48. mieste. Orientačné preteky dvojic MaKaDo v roku 2017, keď som štartoval v tíme *Unavení a zničení* spolu s [Martinom Civáňom](https://martincivan.github.io) sme sa neumiestnili zaujímavo. O rok neskôr ako člen tímu *FUHA - Kolesami dolu, dnom hore* s mojím kamarátom, vodičom fekálneho vozu Tatra sme získali v takmer domácej Marianke ocenenie za získanie bodov najbližšie k priemernému počtu získaných bodov. Toto prestížne ocenenie bolo stelesnené šestkou ríbezľových nealko radlerov.  
<img src="/img/makado.jpg" style="width: 99%; object-fit: contain">
